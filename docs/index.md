# Welcome
# My Documentation

## Lenovo розробила ноутбук зі складаним 18-дюймовим екраном

![Alt text](./assets/01.jpg"a title")

Крім ноутбука із сонячною панеллю, компанія Lenovo також анонсувала на Mobile World Congress концепт ThinkBook Flip AI PC зі складаним екраном.

Lenovo ThinkBook Flip AI PC має двосторонній 13-дюймовий дисплей, який може розкладатись до 18,1 дюйма. У цьому режимі екран розгортається на всю висоту, і його можна використовувати для перегляду документів чи інших задач. Крім того, є режим спільного доступу для роботи з іншими користувачами у форматі з двома дисплеями, а також режим планшета і режим читання.

Особливо цікавим є режим читання, оскільки Lenovo заявляє, що він забезпечує "читання без відволікання". Всі ці режими дають ноутбуку певні переваги в багатозадачності.

Всередині ноутбук оснащений чипом Intel Core Ultra 7 з нейронним процесором та 32 ГБ оперативної пам'яті LPDDR5X і панель, яку Lenovo називає Smart ForcePad. Ця панель має інтегровану 3-шарову підсвічувану поверхню, яка надає можливість мультимедійного управління та цифрових клавіш.

Також ноутбук має інтегровані порти Thunderbolt 4. Їх можна використовувати для підключення аксесуарів та подачі живлення.